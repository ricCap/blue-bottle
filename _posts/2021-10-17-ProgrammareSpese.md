---
title:  "Programmare le proprie spese (da finire)"
date:   2021-10-17 23:13:18 +0200
excerpt_separator: <!--excerpt-->
author: 'Matteo'
categories: [PERSONAL-FINANCE]
---

<!--excerpt-->
# Programmare le proprie spese


### primo passo: visualizzare un obiettivo

Il primo passo per ottenere un buon risparmio è avere un'idea chiara di quanto vogliamo risparmiare!
E' molto diverso  voler risparmiare 100 euro o 10'000, lo è anche volerlo fare in un giorno o in dieci anni oppure dire "voglio mettere via dei soldi" o "voglio risparmiare n euro" (dove n è un numero ben definito).
La prima cosa da fare è quindi visualizzare un obiettivo, il quale deve essere esatto e calcolabile!.

### secondo passo: riconoscere la nostra situazione di partenza

Una strategia altro non è che il modo in cui sfrutteremo le nostre risorse per arrivare all'obiettivo prefissato dal nostro punto di partenza.
Quindi ora che sappiamo l'obiettivo, prima di creare una strategia dobbiamo essere consapevoli dalla situazione in cui partiamo.
E' molto diverso se prendiamo uno stipendio di 1000, di 10'000 euro o se non percepiamo reddito. Altrettanto importanti sono gli impegni finanziari che abbiamo: diverso è mantenere una famiglia o essere da soli, avere un mutuo da pagare o non avere alcun debito.
Quindi è importante aver presente i punti di forza e di debolezza della nostra situazione finanziaria/patrimoniale/reddituale.

### terzo passo: crea la tua strategia!

Ora che abbiamo visto il punto iniziale e definito quello finale, non ci manca che creare il collegamento tra i due. 
Questo altro non è che la nostra strategia!
Se ho deciso che voglio risparmiare 10'000 euro all'anno, e il mio stipendio ammonta a 20'000 euro netti annui, allora so che dovrò avere un tasso di risparmio del 50%. 
Attorno a questa semplice affermazione si possono fare molti ragionamenti. Un esempio può essere che se ho delle spese fisse che costituiscono il 40% del mio reddito, per mantenere il mio obiettivo di risparmio io potrò spendere solamente il 10% del mio stipendio, perchè il 50% è per il risparmio, e il restante 40% sono per delle spese che non posso variare o eliminare.

Ci sono alcuni trucchetti che ci possono aiutare per aiutarci a rispettare la nostra strategia. Uno di questi è il tener traccia delle nostre spese, un aiuto di cui parlerò in un altro post.






---
